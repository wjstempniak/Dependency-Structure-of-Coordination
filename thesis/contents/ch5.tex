\chapter{Metody statystyczne} \label{ch5}

\section{Względna pozycja głowy członu}

\input{results/head-pos}

Tabela \ref{tab:pozycja-głowy} przedstawia rozkład względnej pozycji głowy członów w obrębie prawych i~lewych członów w różnych językach. Pod uwagę brane są człony, których głowa nie jest jedynym elementem (tj. takie, które mają przynajmniej dwa tokeny). Pozycja głowy członu ustalana jest na podstawie następującego wzoru:

\[
P = \frac{H-1}{N-1} \text{ dla } N\geq2, \text{ gdzie:}
\]

\begin{itemize}
\item $P$ oznacza względną pozycję głowy członu w członie;
\item $H$ oznacza pozycję głowy członu w członie;
\item $N$ oznacza długość członu w tokenach.
\end{itemize}

W przykładzie \eqref{numery} głowa lewego członu \textit{Sąd} znajduje się na samym początku członu, czyli w pozycji $P=\frac{1-1}{2-1}=0$, zaś głowa prawego członu \textit{Izba} na jego środku, czyli w pozycji $P=\frac{2-1}{3-1}=0,5$.

\begin{exe}
\ex \label{numery}
\begin{dependency}[theme=simple, baseline=0.5ex]
\begin{deptext}
\textbf{Urząd} \& Skarbowy \& i \& Krajowa \& \textbf{Izba} \&  Rozliczeniowa \\
\scriptsize \textbf{1} \& \scriptsize 2 \&   \& \scriptsize 1 \& \scriptsize \textbf{2} \& \scriptsize 3 \\
\end{deptext}
\wordgroup{1}{1}{2}{L}
\wordgroup{1}{4}{6}{R}
\end{dependency}
\end{exe}

W~językach inicjalnych głowa członu występuje znacznie częściej na początku członu ($<0,5$), zaś w językach inicjalnych częściej na jego końcu ($>0,5$). Dotyczy to zarówno lewych, jak i~prawych członów koordynacji.

W przypadku języków mieszanych nie można zaobserwować wyraźnej prawidłowości. W~łacinie głowy lewych członów znajdują się częściej bliżej początku członu, zaś głowy prawych członów bliżej końca członu. W~języku niemieckim głowy członów są w okolicach środka członu. Z tego powodu w dyskusji wyników nie interpretuję wyników dla języków mieszanych w kontekście przewidywań dotyczących struktury zależnościowej koordynacji.

Istotność statystyczna uzyskanych wyników jest potwierdzona testem t-Studenta sprawdzającym różność pozycji głowy od $0,5$, czyli środka członu.

\section{Pozycja nadrzędnika}

Tabela \ref{tab:pozycja-nadrzędnika} pokazuje rozkład występowania koordynacji o różnych pozycjach nadrzędnika w~zależności od języka\footnote{
Do wszystkich koordynacji należą również te z nadrzędnikiem po środku (M).}.

\input{results/gov-pos}

Widoczne są trzy grupy językowe, pokrywające się z~podziałem zaproponowanym w~pracy \cite{polinsky2012headedness}.

W~językach inicjalnych nadrzędnik występuje znacznie częściej po lewej stronie (ok. 60\% koordynacji) niż po prawej (poniżej 10\% przypadków).

W~językach mieszanych (niemiecki i~łacina) nadrzędnik również występuje najczęściej po lewej stronie (ok. 50\% koordynacji). Jednak koordynacje z~nadrzędnikiem po prawej stronie są o wiele częstsze niż w~przypadku języków inicjalnych (występują w~ok. 25\% przypadków).

Natomiast w~przypadku języków finalnych (koreańskiego i~tureckiego) występują tendencje przeciwne do tych zaobserwowanych w~językach inicjalnych. Nadrzędnik występuje najczęściej po prawej stronie (ok. 60\% koordynacji) i~najrzadziej po lewej stronie (ok. 10\% przypadków). 

W prawie wszystkich językach konstrukcje współrzędnie złożone pozbawione nadrzędnika stanowią 22--39\% koordynacji.  Wyjątkiem jest język islandzki, w~przypadku którego najczęstsze (54\%) są koordynacje bez nadrzędnika. Jednak gdy w~koordynacji występuje nadrzędnik, pojawia się on zdecydowanie częściej po lewej stronie (39\%), niż po prawej (7\%).

Istotność statystyczna różnic częstości występowania koordynacji o~różnych pozycjach nadrzędnika została  potwierdzona przy użyciu testu Wilcoxona. Wielkość statystyk testowych i~ich istotność statystyczną pokazuje Tabela \ref{tab:stat}\footnote{
Do analizy statystycznej użyto funkcji \texttt{wilcox.test} języka R. Ilekroć w~tabeli występuje p = 0, przez 0 należy rozumieć liczbę dodatnią mniejszą od \texttt{Mashine\$double.xmin} $\approx 5e-324$ \citep{R2023}.}.

\input{results/gov-pos-stats}

\begin{table}[H]
\centering
\resizebox{\linewidth}{!}{
\input{results/tabs/English.tex}
\quad
\input{results/tabs/Czech.tex}
}
\caption{Długość członów koordynacji -- języki inicjalne}
\label{tab:czeski+angielski}
\end{table}

\begin{table}[H]
\centering
\resizebox{\linewidth}{!}{
\input{results/tabs/German.tex}
\quad
\input{results/tabs/Korean.tex}
}
\caption{Długość członów koordynacji -- języki mieszane i~finalne}
\label{tab:niemiecki+koreański}
\end{table}

\section{Długość członów koordynacji}

Tabele \ref{tab:czeski+angielski} i~\ref{tab:niemiecki+koreański} przedstawia średnią oraz medianę długości prawych i~lewych członów koordynacji w~zależności od pozycji nadrzędnika w~przykładowych językach. 

Wybrano dwa języki inicjalne (czeski i~angielski) oraz po jednym języku mieszanym (niemiecki) i~finalnym (koreański) o~największej łącznej objętości korpusów. Tabele przedstawiające długości członów we wszystkich badanych językach oraz statystyki testowe stanowią dodatek \ref{dod:tabele} do niniejszej pracy.

Dane potwierdzają zaobserwowaną w~pracy \cite{przepiorkowski2023conjunct} tendencję do umieszczania krótszych członów po lewej stronie konstrukcji współrzędnie złożonych w~języku angielskim. To zjawisko pojawia się niezależnie od pozycji nadrzędnika.

Tendencja ta jest obecna również w~innych językach inicjalnych, a~także w~językach mieszanych i~finalnych.

\section{Różnica długości członów a pozycja krótszego członu}

W~celu replikacji badania z~pracy \cite{przepiorkowski2023conjunct} i~weryfikacji tendencji przewidywanych przez różne modele struktury składniowej koordynacji należy zbadać zależność między pozycją krótszego członu a różnicą długości członów koordynacji.

Rysunki \ref{fig:czeski} -- \ref{fig:koreański} pokazują tę relację w~przykładowych językach. Pozostałe wykresy przedstawiające tę zależność znajdują się w~dodatku \ref{dod:wykresy}\footnote{
Wszystkie wykresy w ninejszej pracy zostały utworzone przy pomocy biblioteki \texttt{Cairo} języka R \citep{R2023}. W obliczeniach użyto skryptów zastosowanych w pracy \cite{przepiorkowski2023conjunct}.}.

Wykresy przedstawiają modele regresji logistycznej dopasowane do danych pogrupowanych w~podzbiory. Podgrupy dla wykresów dotyczących długości mierzonej w~słowach zostały określone na podstawie wartości granicznych ze zbioru \{$1, 2, 3, 6, 18$\}. Dla pozostałych wykresów wartości te są przeskalowane przez 2 w~przypadku sylab i~6 w~przypadku znaków. Jest to podejście analogiczne do zastosowanego w~pracy \cite{przepiorkowski2023conjunct} ze zmianami wartości wynikającymi z~konieczności utworzenia odpowiednio dużych podgrup. Wartości graniczne są zaznaczone na wykresach. 

Na wszystkich wykresach widoczna jest pozytywna relacja między wzrostem różnicy długości członów a tendencją do umieszczania krótszego członu po lewej stronie w~przypadkach, gdy nadrzędnik jest po lewej stronie. Ta relacja nie jest zależna od tego, czy język jest inicjalny, finalny czy mieszany. Taką samą zależność można zaobserwować w~przypadku koordynacji pozbawionych nadrzędnika. Wszystkie te relacje są istotne statystycznie, przy czym w~większości przypadków istotność jest znaczna ($p<0,001$).

Natomiast w~przypadku konstrukcji współrzędnie złożonych z~nadrzędnikiem po prawej stronie zaobserwowane tendencje są różne. W języku niemieckim, koreańskim i~tureckim opisywana tendencja jest pozytywna. To samo dotyczy wielu języków inicjalnych (m.in. języków romańskich: włoskiego,  portugalskiego i hiszpańskiego). Jednak w~przypadku języka angielskiego i~łaciny, gdy długość członów liczona jest~w słowach, widoczna jest tendencja spadkowa. W inicjalnych językach słowiańskich tendencja jest spadkowa (język czeski) lub nie jest istotna statystycznie (język polski i rosyjski). 

W następnym rozdziale omawiam dokładnie uzyskane wyniki, kładąc szczególny nacisk na zaobserwowane różnice dotyczące koordynacji z nadrzędnikiem po prawej stronie.

\graphicspath{{results/plots}}

\begin{sidewaysfigure}
\centering
\includegraphics[scale=0.6]{English.pdf}
\caption{Różnica długości członów a występowanie krótszego członu po lewej stronie -- język \textbf{angielski} (\textbf{inicjalny, germański})}
\label{fig:angielski}
\end{sidewaysfigure}

\begin{sidewaysfigure}
\centering
\includegraphics[scale=0.6]{Czech.pdf}
\caption{Różnica długości członów a występowanie krótszego członu po lewej stronie -- język \textbf{czeski} (\textbf{inicjalny, słowiański})}
\label{fig:czeski}
\end{sidewaysfigure}

\begin{sidewaysfigure}
\centering
\includegraphics[scale=0.6]{Portuguese.pdf}
\caption{Różnica długości członów a występowanie krótszego członu po lewej stronie -- język \textbf{portugalski} (\textbf{inicjalny, romański})}
\label{fig:portugalski}
\end{sidewaysfigure}

\begin{sidewaysfigure}
\centering
\includegraphics[scale=0.6]{German.pdf}
\caption{Różnica długości członów a występowanie krótszego członu po lewej stronie -- język \textbf{niemiecki} (\textbf{mieszany})}
\label{fig:niemiecki}
\end{sidewaysfigure}

\begin{sidewaysfigure}
\centering
\includegraphics[scale=0.6]{Korean.pdf}
\caption{Różnica długości członów a występowanie krótszego członu po lewej stronie -- język \textbf{koreański} (\textbf{finalny})}
\label{fig:koreański}
\end{sidewaysfigure}